***Regler***

2-6 Svarta(Spader, Klöver) Spelarna måste själva dricka det av korten angivna antalet klunkar.

2-6 Röda(Hjärter, Ruter) Spelarna får dela ut så många klunkar som kortets värde anger.
Spelarna kan ge alla klunkar till en person eller dela upp dem över flera.

7. Toapaus: Detta kortet får sparas under spelets gång och ger spelaren som innehar kortet rätt till att ta en toalettpaus.

8. Saga: Spelaren som drog kortet börjar sagan med att säga ett ord (ex. "Det". Sagan byggs sedan vidare av nästa spelare som repeterar det första ordet
och lägger till ett eget (ex. "Det var") Detta upprepas tills någon inte kommer ihåg hela sagan. Hen dricker då tre straffklunkar.

9. Tema: Spelaren säger ett tema. T.ex. drinkar. Då ska varje spelare runt bordet nämna en drink, och den som tvekar eller repeterar en tidigare drink får dricka tre straffklunkar.

10. Regel: Spelaren får välja regel som ska gälla under resterande delen av spelet. Det kan t.ex. vara att alla måste dricka med vänster hand, eller stå upp när man dricker.
Missar man regeln får man dricka tre straffklunkar.

11 (Knekt) Rim: Den person som drar detta kortet ska säga ett ord. Sedan ska resten av spelarna turas om att rimma runt bordet.
Den som först tvekar eller repeterar ett tidigare sagt ord får dricka tre straffklunkar.

12 (Dam) Damer skålar!: Alla tjejer dricker en klunk.

13 (Kung) Herrar skålar!: Alla killar dricker en klunk.

14 (Ess) Vattenfall: Detta går till så att samtliga spelare ska börja dricka samtidigt. Den spelare som drog kort får sluta precis när han vill, och spelaren efter sig får inte sluta förrän denna gjort det.
Och likaså med spelaren efter, tills man kommit runt bordet och allas föregående spelare har slutat att dricka.